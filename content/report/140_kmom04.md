Kmom04: Färg
===============================

### Hur känner du inför färger och webbplatser? Föredrar du något särskilt ljust, mörkt, färgglatt?
Personligen föredrar jag mörka webbplatser om jag ska spendera en längre tid på dem. Det viktigaste är att det är bekvämt att vistas på webbplatsen. För att det ska vara det krävs ett konsistent tema, där man lätt hittar vart man ska. Helst ska man som ny användare kunna bilda sig en uppfattning om webbplatsen på 5 sekunder. Sen kvittar de om de är varma eller kalla bara det inte finns en bakgrund som dominerar och det går att hitta vart man ska. Ljusa webbplatser blir ofta jobbiga för ögonen efter en längre tid, speciellt om de använder en helt vit bakgrund.

### Har du funderat på hur webbplatsers färgskala och färgsättning påverkar besökarens känsla av webbplatsen? Bidrar val av typsnitt till den känslan?
Är det många skarpa färger överallt blir det distraherande och en användare kan känna sig pressad eftersom den inte vet var den ska kolla. Det blir för mycket som vill dra åt sig dennes uppmärksamhet. Samma sak kan hända om det är för många färger även om de inte är skarpa. Att använda sig av en färgteori för att hitta färger som passar ihop, är därför viktigt. På så sätt kan färgerna hjälpa varandra att skapa en harmonisk stil.

Om man har stora färglagda typsnitt kan färger bli dominerande. Det vill säga, de tar över och användaren kan känna att det är för mycket av en färg, det blir ansträngt. För att undvika detta kan man använda sig av kompletterande färger som jämnar ut och tonar ned den dominerande färgen. Att endast använda ljusa färger är enligt min mening ofta ett misstag. En mörk färg i ett tema som generellt är ljust kommer att stå ut och få det ljusa att kännas mer bekvämt.

### Hur känns din LESS-struktur så här långt?
Min LESS struktur känns bra. Varje tema är uppdelat i en individuell fil och alla olika teman är baserade på filen base.less. I övrigt har jag en fil till varje specifik funktion och om flera funktioner hör ihop i samma kategori så har jag valt att göra en wrapper fil. Till exempel har jag valt att göra en grid wrapper som inkluderar min hgrid och min vgrid. I denna wrapper ser jag även till så att om man skriver in ”?hgrid” och ”?vgrid” så tar stilen för denna klass prioritet över all annan stil som blir inkluderad i hgrid.less och vgrid.less.

### Hur valde du att göra med ditt eget default tema?
Jag valde att inte göra extrauppgiften utan tog här mitt typografi tema. Det är i grunden baserat på dark.less men har en egen typografi som får det att se ut som text skriven av en person, men ändå med lika lättläslig stil som helvetica.

### Var det något särskilt som du uppfattade som utmanande i detta kmom?
Att förstå hur man kan kompilera flera teman med hjälp av make förstod jag inte först och det tog tid. Till slut lyckades jag klura ut det. Tyvärr ödslade jag massor med tid på detta och jag hade dessutom inte följt den videoserie som var tänkt att lösa problemet i föregående kursmoment. Detta ledde till att jag fick gå tillbaka och rätta till innan jag kunde gå vidare. Det var frustrerande men jag accepterar att det kan vara så i programmering ibland och det är en bra lärdom att ha med sig inför framtiden.

## Reflektion
### Erfarenheter och lärdomar
Det var mycket information att ta in om färgteori och hur den kan användas på olika sätt för att skapa färgscheman som passar ihop. Detta har jag läst en del om förut men det är inte förrns nu jag verkligen fått praktisera det igenom analys och eget skapande. Det var svårare att få till webbplatser baserade på flera färger än vad jag trodde och lärdomen blir att först hålla det enkelt, speciellt när man fortfarande lär sig, sedan bygger man på och gör mer komplicerade teman.

### Problem och lösningar
Jag hade ett problem där theme-selector.php inte existerade. Direkt provade jag att söka igenom forumet för att se om det problemet dykt upp förut, det hade det och det fanns dessutom en lösning. Det är aldrig fel att lära sig av andra.

### Resultat
Tyvärr blev detta en sen inlämning eftersom jag fastnade på delen när man skulle kompilera flera stylesheets och att jag gjort fel i grunden sedan förra kursmomentet. Samtidigt förändrades min familjesituation och jag har fått kämpa både med studierna och det personliga.

Till slut blev resultatet gedigen träning i hur man väljer färger, strukturerar sidan typografiskt med responsiva förutsättningar och hur färgteorin kan användas för att hjälpa användaren att hitta rätt med hjälp av en accent färg som belyser viktiga föremål och en dominerade färg som får accentfärgen att stå fram lite extra. Dessutom blev det nya saker inom LESS och hur man på ett smart sett kan strukturera upp koden för att undvika spaghetti kod och att behöva göra stora ändringar i framtiden.

Mina verktyg:
[Färgväljare](https://www.sessions.edu/color-calculator/)

[Färgteorin](http://www.colormatters.com/color-and-design/basic-color-theory)
