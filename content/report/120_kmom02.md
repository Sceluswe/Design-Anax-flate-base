Kmom02: LESS och responsiv design
===============================

### Vad tycker du om LESS så här långt, och det sättet vi jobbar med LESS-moduler i vårt tema?
LESS variabler är användbara eftersom jag kan prova olika färgkoncept igenom att ändra färgerna på en plats. Det sparar tid och tillåter mig att fokusera på typografi.

Först hängde jag inte med på i vilken ordning de olika LESS filerna importerades och resultatet blev att mina media-queries inte importerades sist. Det ledde till att annan CSS stil tog över och responsiviteten förstördes. Därför kändes det jobbigt att arbeta med modulerna tills jag hittade en effektiv lösning. Steg ett blev att endast ha CSS som inte störs av media queries i style.less (typografi, botten marginaler, m.m). All annan stil placerade jag i .less filer som fick ett namn relaterat till dess innehåll (main.less, footer.less). Slutligen importerade jag dessa filer först i style.less och filen med media queries sist.

### Hur kändes det att kompilera LESS till CSS, var det något du reflekterade över?
Eftersom kompilering skett automatiskt i tidigare kurser jag läst så kändes det bra att få en insikt i hur man själv kan göra för att sätta igång det. Jag tänker att det fungerar på ett liknande sätt i bakgrunden i visual studio när man trycker ”compile” men troligen på en lägre nivå (närmare maskin kod). Jag vet inte hur en LESS kompilator ser ut kodmässigt men jag kan tänka mig att den skulle kunna skrivas ungefär som textanalys programmet i Python kursen (fast mer avancerat).

### Har du varit bekant med Makefiler och make sedan tidigare, eller något liknande byggverktyg? Vad tycker du om make så här långt?
Make har jag inte använt tidigare. Syntaxen i makefilerna känns därför främmande och det kommer ta ett tag innan jag är helt insatt men att ha ett paket som hanterar paket och kan utföra kommandorads kommandon gillar jag. Det gör att jag behöver skriva mindre kod när jag samlar vanliga funktioner i min Makefil istället, dessutom blir det lättare att uppdatera. Make är bra.

### Fann du nytta i de videor som var kopplade till detta kursmoment?
Att ha flera olika sätt att lära sig på hjälper mig med inlärningen. Därför är videorna nyttiga för mig. Att de är välgjorda är en bonus.

## Reflektion
### Lärdomar och erfarenheter
Främsta lärdomen är hur man använder paket med hjälp av make och hur det underlättar. Men utöver det lärde jag mig även hur svårt det kan vara att sätta sig in i någon annans kod. Lyckligtvis hittade jag ett tillvägagångssätt: En fil i taget, en rad i taget, gå till botten med hur den fungerar tills du känner dig säker, repetera.

### Problem och lösningar
När min bild på sidan förminskades så blev den förstörd. Lösningen blev att ge bilden en klass i .meta.md och ändra width och height med pixlar (istället för procent) i min media query.

### Resultat
Resultatet blev en sida i svart och vitt samt olika gröna nyanser. Logon i headern skulle jag kunna gjort om till något roligare och hela sidan hade kunnat fått en mer avancerad stil (en tanke var en svart bakgrund med gröna flammor likt de i tiger bilden i flash regionen) men i mån av tid fick jag hålla mig till något mer minimalistiskt. Fokusen i detta moment var att lära sig make och att kompilera LESS till CSS.
