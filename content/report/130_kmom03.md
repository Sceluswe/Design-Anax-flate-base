Kmom03: Grid, layout och typografi
===============================

### Hur känns det att vara styrd till ett vertikalt grid, hämmande eller stödjande?
Det känns bra eftersom man får en strukturerad webbplats som är uppbyggd utefter ett underliggande mönster och som nybörjare blir det enkelt att inse vad som är viktigt att hålla reda på inom CSS: margin, padding och placering av innehållet. Ännu viktigare är det att vara konsistent i sin design och även det får man lära sig av det vertikala gridet.

### Hur känns det att jobba med ett typografiskt horisontellt/baseline grid, ser du någon poäng med det?
Horisontella gridens poäng är helt enkelt att få en mer lättläslig och tydlig text som ser mer tilltalande ut. Det handlar om att ens textrader ska vara konsistenta så att läsaren har en jämnt och väl fördelad text att läsa. Läsaren ska inte behöva känna sig tyngd när den ser texten och inte heller anstränga sig mer än nödvändigt för att läsa den.

### Har du jobbat med liknande layouttekniker sedan tidigare?
Tidigare har jag arbetat med twitters ramverk Boostrap för att skapa enkla hemsidor. I det ramverket sätter man ut namnet på klasserna man vill använda utan att få någon insikt i hur det fungerar i bakgrunden. I detta moment fick vi istället arbeta i grunden av ramverket och sätta oss in i hur det fungerar samt hur man skulle kunna skriva sitt eget.

### Du börjar se hur man kan jobba med LESS, kommentarer på det?
LESS kan spara tid, om man vet vad man håller på med (i början var det svårt att hålla reda på i vilken ordning filer skulle importeras). LESS gör så att jag kan knacka kod utan att behöva ändra färger och fonter på flera ställen och dessutom kan man skriva funktioner för att ytterligare minska antalet rader kod. Helt enkelt är det ett effektivare sätt att skriva CSS.


### Hur uppfattade du nivån på detta kmom? Svårt, lagom, många nya begrepp?
Det var en blandad svårighetsgrad. Det svåra låg i att orientera sig i Anax Flat samt att hålla reda på alla LESS filer och i vilken ordning de impoteras. Jag kunde tagit bättre anteckningar för att hjälpa mig navigera igenom ramverket. Det får jag tänka på till nästa gång. I övrigt var inte momentet svårt, det gällde att ha koll på targets i make filen, lite font-matematik och hur man bäst använder den.

## Reflektion

### Erfarenheter och lärdomar
Jag provade att använda mig av serifer ifrån början men texten kändes då mindre tydlig. När jag tog bort serifer blev det fler öppna utor och bokstäverna gick att skilja på lättare. Enligt min testkanin så är det svårare för någon med glasögon att skilja på bokstäverna om de har serifer. Det är något jag kommer ha i åtanke i framtiden.

### Problem och lösningar
Förutom orienteringen med alla LESS filer så hade jag ett annat problem. När jag använde min row() mixin så hamnade allt innehåll i wrappern utanför gränsen för själva ramverket, trodde jag. Efter att ha studerat bilden som används i den vertikala griden så kunde jag konstatera att det på kanterna fanns en ”gutter” så kallad whitespace. Lösningen blev att ta bort den ifrån storleken på min wrapper och sedan höll sig samtliga regioner inom gridens gränser.

### Resultat
Resultatet är jag nöjd med. Jag fick träna mig i både typografi samt design och ramverkshantering. Dessutom fick jag använda några av mina vänner som testkaniner och de hjälpte mig att göra bättre val av font. Utöver detta lärde jag mig mer ingående hur man kan arbeta i Anax Flat och hur mycket tid man kan spara igenom att använda sig av LESS och inte enbart CSS.
